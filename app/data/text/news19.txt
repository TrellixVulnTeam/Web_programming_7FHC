Netflix збирається взятися за виробництво власних відеоігор
УНІАН
22 травня
news19
У Netflix вже звернулися до досвідчених представників ігрової індустрії з пропозицією приєднатися до компанії.

Стрімінгова платформа Netflix шукає фахівців у сфері геймінгу, щоб почати виробництво власних відеоігор.
Про це пише Reuters з посиланням на джерела.
Зазначається, що платформа наразі шукає людину, яка б очолила нагляд за її розширенням у сферу відеоігор. Відбувається це на тлі сплеску популярності цього сегменту розваг під час пандемії.
Один з варіантів, який обговорювали в компанії - створення сервісу на подобу Apple Arcade. Повідомляється, що в іграх не планують додавати рекламу.
У Netflix вже звернулися до досвідчених представників ігрової індустрії з пропозицією приєднатися до компанії. 

Що цьому передувало
Це не перші спроби платформи у сфері відеоігор. Раніше вона експериментувала з інтерактивом, зокрема у своєму серіалі "Чорне дзеркало", де глядачі могли обирати, що персонаж робитиме далі. Також були створені ігри за мотивами серіалів "Дивні дива" та "Паперовий будинок".