Байден пояснив, чому нема санкцій проти Nord Stream: Зараз це контрпродуктивно
УНІАН
26 ТРАВНЯ 2021
news5
Президент Джо Байден заявив, що відмовився від нових санкцій США щодо газопроводу "Північний потік - 2" (Nord Stream 2), оскільки він майже завершений, а цей крок завдасть шкоди відносинам з Європою.

Джерело: Bloomberg з посиланням на заяву Байдена репортерам

Пряма мова: "Він (Nord Stream 2)  майже повністю закінчений… Я вважаю, що запроваджувати санкції зараз контрпродуктивно з точки зору наших європейських відносин".

Передісторія:
Раніше повідомлялося, що США не запроваджуватимуть санкційщодо компанії-оператора "Північного потоку-2" Nord Stream 2 AG та її керівника Маттіаса Варніґа, адже відмова від санкцій "відповідає національним інтересам" США.
Повідомлялося, що санкції скасовують, щоб "не розривати відносин з Німеччиною".
Водночас, 22 травня США включили в список санкцій низку російських суден та компанії, що пов’язані з "Північним потоком-2".
