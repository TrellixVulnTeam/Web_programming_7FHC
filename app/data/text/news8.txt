Народні прикмети, обряди і звичаї 26 травня. За сухим травнем йде сухий червень.
УНІАН
26 травня
news8
26 травня церква та віряни вшановують пам'ять мучениці Гликерiї, дiви, i з нею Лаодикiя, сторожа в’язничного, праведної Гликерiї, дiви Новгородської, перенесення мощей преподобномученика Макарiя, архімандрита Канiвського, ігумена Пiнського, переяславського чудотворця, мученика Олександра Римського, святого Павсикакiя, єпископа Синадського, святого Георгiя, сповідника, з дружиною Іриною i дітьми, преподобного Євфимiя Іверського. 
26 травня: церковне свято

Свята Гликерія жила у II ст. і була надзвичайно побожною християнською дівчиною. За вірність Христовій вірі їй відрубали голову за наказом імператора Марка Аврелія. Своєю мученицькою смертю вона прославила Бога в місті Гараклеї. Там згодом збудували на честь св. Гликерії величну церкву, в якій досі вшановують її святу голову.

26 травня: народні традиції

За народними уявленнями, з цього часу ночі ставали паркими, а відтак починають з'являтися комарі.
Казали "Ликерія прилетіла й припала до тіла". Тому, згідно з переказами, цей день називають Ликерія Комарниця. Наші предки вірили, що восени комарів та комах вітер відносить на південь, в заморські країни, а навесні вони знову повертаються.

26 травня: що не варто робити

У народі вірили, що комарів у цей день і до літнього сонцестояння (21 червня у 2021 році). 

26 травня: що потрібно зробити 

Варто збирати лікарські трави, адже  зібрані цього дня рослини володіють цілющою силою.

26 травня: українські народні прикмети 

За сухим травнем йде сухий червень; якщо в травні багато дощів, то їх обмаль буде у вересні (і навпаки).
Якщо травневий дощ починається великими краплинами, то він ненадовго.
Як травень з частими дощами, то й літо буде мокре, але обмаль буде у вересні, і навпаки мурахи, павуки, чи бджоли виявляють велику активність — погода буде доброю.
Якщо коло сонця з обох боків показуються "вуха" — вранці буде погода, а коли ввечері — на дощ; зимою — на відлигу.
Багато було пролісків — гарно вродить картопля.