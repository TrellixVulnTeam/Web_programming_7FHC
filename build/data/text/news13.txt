Apple Watch можна буде керувати за допомогою жестів
УНІАН
21 травня
news13
Наприклад, за допомогою стискання і розтискання кулака можна буде управляти курсором на екрані.

Компанія Apple анонсувала нові можливості для своїх "розумних" годинників Watch, які дозволять управляти пристроєм без торкання екрану.
Apple Watch отримають функцію AssistiveTouch, в якій для управління годинником будуть задіяні вбудовані датчики - гіроскоп і акселерометр, оптичний датчик частоти серцевих скорочень - і машинне навчання. Комплекс технологій дозволить пристрою розпізнавати тонкі відмінності в русі м'язів і активність сухожиль, перетворюючи їх в керуючі дії.

Зокрема, за допомогою стискання і розтискання кулака можна буде керувати курсором на екрані, приймати і відхиляти дзвінки, працювати з центром повідомлень і центром управління Apple Watch. Нові функції з'являться в годиннику після виходу наступної версії операційної системи watchOS 8, передає kommersant.
Заявлено, що AssistiveTouch стане частиною розширеного функціоналу, покликаного полегшити використання пристрою людям з обмеженими фізичними можливостями. Так, для планшетів iPad з'явиться підтримка пристроїв відстеження погляду, які дозволять управляти курсором очима і натискати на кнопки, утримуючи зоровий контакт.